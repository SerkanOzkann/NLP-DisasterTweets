# NLP-DisasterTweets
Natural Language Processing with Disaster Tweets

Twitter, günümüzde dünyada ve ülkemizde acil durumlarda önemli bir iletişim kanalı haline geldi.
Akıllı telefonların her yerde bulunması, sosyal medya kullanımının artması, insanların gözlemlediği bir acil durumu anlık olarak insanlara duyurmasını sağlıyor. Bu yüzden ajanslar, haber kanalları, çeşitli kuruluşlar Twitter’ı etkin ve programlı bir şekilde kullanıyor. Bu sebepten dolayı yapılan bir paylaşım çok hızlı bir şekilde etkileşim alarak Twitter tabiri ile “trendtopic” olarak gündem haline gelebiliyor.
Yaşanan bir doğal afetin bu kadar hızlı bir şekilde duyurulması ve bildirilmesi tabi ki olaya müdahale hızını eskiye nazaran katbekat arttırıyor. Afet sonrasında yaşanabilecek bir maddi ve manevi kaybı en aza inmesini sağlıyor. Fakat yazılı, görsel vb. yapılan bir paylaşımın gerçek bir doğal afeti yansıtıp yansıtmadığı her zaman net değildir. Yapılan paylaşım yalan, yanlış veya mecazi bir anlamda yapılmış olabilir. Yapacağım bu projede hangi tweetin gerçek bir doğal afet ile ilgili olduğunu veya olmadığının durum tespitini yapan, olayı tahmin eden bir makine öğrenmesi modeli oluşturacağım.
Projemin yapım aşamasında Kaggle.com içerisinde bulunan 10.000 tweetlik bir veri setini kullanacağım. Projemi Python yazılım dili kullanarak oluşturacağım. Derleyici olarak ise yine kaggle.com içerisinde bulunan notebook ile işlemlerimi gerçekleştireceğim.


Doğal Dil İşleme, yapay zekâ ve dil biliminin alt kategorisidir. Türkçe, İngilizce, Almanca, Fransızca gibi doğal dillerin işlenmesi ve kullanılması amacı ile araştırma yapan bilim dalıdır.  Doğal Dil İşleme, doğal dillerin kurallı yapısının çözümlenerek anlaşılması veya yeniden üretilmesi amacını taşır. Bu çözümlemelerin insan hayatına sağlayacağı kolaylıklar, yazılı dokümanların otomatik çevrilmesi, otomatik konuşma, komut anlama, metin özetleme, bilgi sağlama gibi birçok başlıkta özetlenebilir. Bilgisayar teknolojisinin yaygın kullanımı, bu başlıklardan üretilen yazılımların gündelik hayatımızın her alanında girmesini sağlamaktadır. [1] Örnek olarak vermek gerekirse banka sitesinde konuştuğumuz Chat bot, telefonumuzdaki asistana verdiğimiz komutlar(siri, alexa vb.), Translate’te yaptığımız çeviriler, mesaj yazarken telefonumuzun bir sonraki kelimeyi tahmin etmesi gibi teknolojiler Doğal Dil İşleme sistemlerine örnek olarak verilebilir.Bunun yanı sıra bu projemizde de kullandığımız metin madenciliği de Doğal Dil İşlemeye dâhildir. İnternette veya farklı ortamda bulunan metinleri işleyip anlam çıkarabiliyoruz.
